---
layout: post
title:  "Sommerens recalls og efterrårets events"
date:   2021-08-05 09:11:00 +0100
tags: foodefficiency
ref: recalls
---

Efter en fantastisk sommer I Danmark starter FoodEfficiency op på efterårets aktiviteter, nu fra kontorfællesskabet The Penthouse som ligger central i Horsens, blot få minutters gang fra stationen. 
<img width="179" alt="New Location copy" src="https://user-images.githubusercontent.com/75361000/128473618-c82e7ecd-ef04-4e27-a3ae-e06001a70102.png#pull-right">

Ud over sommersol og is har juli budt på en række af tilbagekaldelser af både fødevareingredienser og færdigvarer, herunder is og desserter. 

Igen er det ethylenoxid som der har været årsagen hertil – nu også påvist over EU grænseværdien i hhv. johannesbrødkernemel (E410) og Guargum (E412). 

Ethylenoxid har været brugt til gasning / sterilisation af bl.a. krydderier, frø og bælgfrugter for at forbygge problemer med Salmonella, og begrænsede restmængder heraf er tilladt i USA men ikke i EU. 

Vi så de første tilbagekaldelser af produkter med ethylenoxid i sensommeren 2020 – dengang var der primært tale om sesamfrø og mange tilbagekaldelser heraf såvel på europæisk plan og nationalt plan. 
Sidenhen har analyser vist at problemet er mere omfattende, og alene i Danmark er vi nu oppe på 42 produkttilbagekaldelser grundet ethylenoxid i færdigvarer og omhandler så forskellige produkter som sesam, tea, mangochutney, karrypulver og seneste is. 
<img width="166" alt="Ice cream recall" src="https://user-images.githubusercontent.com/75361000/128315846-be0054ff-aca2-4726-94f7-8e57c90794fb.png">

Igen er det vigtigt at såvel importører og producenter af fødevarer, samt ingredienser hertil, til enhver tid holder sig opdateret med seneste tilbagekaldelser fra det Europæiske RASFF-system og disse tilbagekaldelser indgår i overvågningsprogram samt opdatering af risikovurderinger. 

Ser vi fremad kommer efteråret til at byde på en ny webinar-række om bæredygtighed – da mange små og mellemstore virksomheder fortsat er udfordret med se FN’s verdensmål i relation til fokus og udviklingsområder for virksomheden. Der bliver tale om en gratis webinar-række over tre eftermiddage med følgende emner;

•	Introduktion til bæredygtighed – baggrund og definitioner.
•	Bæredygtighed - egen virksomhed og i relation til forsyningskæden. 
•	Bærerdygtighed og ledelsessystemer - hvordan bruger man sine eksisterende ISO systemer til at forankre bæredygtighedsinitiativer.

Webinarene bliver af 30-40min varighed med max. 12 deltagere, således at der er mulighed for spørgsmål og dialog undervejs.

Webinarene vil blive annonceret her på hjemmesiden og på LinkedIn – kontakt os allerede nu hvis du er interesseret i at deltage. 

