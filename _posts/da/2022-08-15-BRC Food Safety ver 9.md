---
layout: post
title:  "BRC Food Safety ver. 9"
date:   2022-08-15 09:11:00 +0100
permalink: news/BRC Food Safety ver 9
tags: foodefficiency
ref: BRC
---

BRC Food – skærpede krav til food safety culture samt udstyr

I august blev seneste version af BRC Food Safety lanceret – der er tale om revision 9 af den internationale standard om fødevaresikkerhed. 

Min britiske samarbejdspartner John Husband fra To Train har lavet en meget fin oversigt over ændringerne fra version 8 til 9 som jeg har samlet i et dokument. Dokumentet er tilgængeligt her. 

Nogle af de punkter som vil have større betydning for fødevareproducenterne et det skærpede fokus på ”food safety culture” samt på indkøb og vedligehold af udstyr. 

F.eks er det udspecificeret i pkt. 4.62  at der skal foretages risikovurdering af nyt udstyr før/under commissioning. 

Derudover er der kommet et nyt krav i pkt. 4.11.7.4 til årlig inspektion af spray-kugler og -dyser i CIP anlæg (tanke) hvilket jeg er stor tilhænger af, da jeg igennem tiden har oplevet mange kvalitetsproblemer (biofilm/holdbarhed) hvor årsagen kunne føres tilbage til mangelfuld rengøring fordi en CIP kugle/dyse har været defekt eller forkert placeret. 

Vanen tro følger en 6 måneders implementeringsperiode for standarden, dvs. pr 1. februar 2023 bliver der auditeret herefter. 




